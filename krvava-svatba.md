# Krvavá svatba

Federico García Lorca

Artur 2008

## O autorovi

Federico García Lorca, španělský básník, dramatik, malíř a hudebník, autor, jenž se po své smrti (je zastřelen za španělské občanské války fašistickými bojůvkami F. Franca {viz Franco y Bahamonde, Francisco}) stává symbolem boje španělského lidu proti fašismu, přichází na svět 5. června roku 1898 ve Fuente Vaqueros poblíž španělské Granady v rodině statkáře.

V mládí García Lorca vystuduje střední školu v Granadě, poté pokračuje ve studiích filozofie a práv na univerzitě tamtéž, nicméně, studia nedokončí, v roce 1918, poté, co vlastním nákladem vydá sbírku básní, z univerzity odchází.

V roce 1919 ale García Lorca studia obnovuje – po přestěhování se do Madridu dokončuje na jedné z madridských univerzit studia práv (v roce 1923), právní praxi se ale poté nevěnuje.

V následujících letech se García Lorca věnuje převážně literární a dramatické tvorbě, v roce 1931 se stává ředitelem divadla, nesoucího jméno La Barraca (tj. česky Bouda), kde pak uvádí především své vlastní hry.

Jako literát se Federico García Lorca uvádí již v roce 1918, kdy vydává vlastním nákladem svůj literární debut, sbírku lyrických próz „Dojmy a krajiny“, v roce 1921 pak získává první větší věhlas, když vydává básnickou sbírku „Kniha básní“.

Ve druhé polovině dvacátých let 20. století se pak García Lorca stává jedním z nejpopulárnějších španělských básníků – v roce 1927 vychází jeho sbírka „Písně“, o rok později pak slavné „Cikánské romance“, v roce 1931 García Lorca vydává „Zpěv na andaluskou notu“ – v těchto svých sbírkách je García Lorca ovlivněn surrealismem (přátelí se s mnoha významnými avantgardními španělskými umělci té doby, např. se S. Dalím či L. Buňuelem), zároveň je pro něj mocným podnětem lidová poezie jeho rodného kraje, Andalusie.

Andaluský folklór pak ke čtenáři zaznívá i z Lorcovy sbírky „Díván zahrady Tamarit“ (napsána 1936, vydána posmrtně v roce 1940).

Z Lorcovy tvorby dramatické jsou nejznámější patrně hry „Krvavá neděle“ (1933), „Pláňka“ (1934) a „Dům Bernardy Alby“ (1936), tragické příběhy, čerpající opět ze španělského lidového umění, přetvořeného Garcíou Lorcou v moderní, avantgardě pojatý, divadelní kus – v Lorcových divadelních hrách je zobrazen svět španělské Andalusie v těch nejreálnějších barvách – s bigotní katolickou církví, sociální nerovností a utlačováním žen.

Život Federica Garcíi Lorcy končí tragicky – po vypuknutí španělské občanské války je v Grenadě fašistickými povstalci generála F. Franca zatčen (Francovi falangisté jsou nejvíce pobouřeni tím, že svobodomyslný Lorca se příliš netají svojí homosexuální orientací), nicméně oficiálně je García Lorca obviněn, že skrývá v domě svých rodičů vysílačku, jejímž prostřednictvím pak navazuje spojení s republikány) a 16. srpna roku 1936 pak bez soudu nedaleko Granady zastřelen – po své smrti se pak Federico García Lorca stává jedním ze symbolů boje proti fašismu.

*(Převzato z http://zivotopisyonline.cz)*

## Obsah díla
|||
|-------------------|------|
|Literární druh|epika|
|Literární žánr|drama, tragédie|

### Čas a místo děje

- světnice ženicha, příbytek nevěsty ve skalách, lesy v okolí, světnice Leonarda

- celý děj se odehraje během jednoho týdne (datum svatby bylo stanoveno na nejbližší čtvrtek)

### Postavy

- **Ženich**

- **Matka** - starostlivá, bojí se o svého syna, přišla o svého muže i druhého syna v boji s rodinou Felixů. Nerada vidí, že se má její syn odstěhovat, ale těší se představou výchovy vnoučat.

- **Nevěsta** - v patnácti chodila s Leonardem, se svatbou souhlasí, posléze se ale nedokáže ubránit vlastním citům a ze svatby s Leonardem uteče.

- **Leonardo** - vznětlivý a nepokojný, neustále štve svého koně za nevěstou, ke své ženě se chová chladně

- **Leonardova žena** - svého muže miluje, ale je zoufalá a neví, jak se má se situací vyrovnat

- **Otec**

### Hlavní téma a motivy

Hlavním tématem Krvavé svatby je konflikt citu a rozumu, který vrcholí útěkem ze svatby. Vedlejšími motivy jsou rodová čest a také samota – většina postav je v nějakém typu nenaplněného vztahu, který je zatěžuje, ať už je to smrt partnera, neopětovaná láska, nebo nemožnost naplnění kvůli společenskému závazku.

### Kompozice a jazykové prostředky

Tragédie je členěna do tří jednání, prokládají se zde dialogy postav s veršovanými replikami. Je zde velký přelom mezi druhým a třetím jednáním – ve třetím se hodně pracuje s osvětlením scény, vystupuje zde několik nových postav - zejména Luna a Žebračka (personifikace smrti), změna typu scény i způsobu vyprávění děje podporuje významový přelom v ději.

### Děj

#### I. jednání

Ženich domlouvá svatbu se svojí matkou a následně i s rodinou nevěsty. Matka se od sousedky dozvídá o minulosti nevěsty. Vyskytuje se zde obraz z Leonardovy světnice, ve kterém se poprvé objevuje zmínka o tom, jak Leonardo často po nocích štve svého koně.

#### II. jednání

Probíhá samotná svatba. Nevěsta je před příchodem hostů trochu nesvá a vzbuzuje starost služky. Mnohem dříve než hosté ale přichází Leonardo, nevěsta ale pořád stojí za svým rozhodnutím se provdat za ženicha. Přesto je ale nevěsta k ženichovi v průběhu svatby trochu chladnější a s tím, že je unavená, si jde lehnout. Když ji ale později shánějí, zjistí, že zmizela s Leonardem. Ženich si se sebou bere svatebčany a vyráží je hledat

#### III. jednání

Střídají se dialogy dřevorubců, Luny a Žebračky, Leonarda a nevěsty. Nakonec ženich Leonarda dostihne a navzájem se zabijí.

V posledním obraze ženy oplakávají osudy obou mužů.

## Ohodnocení

Jednou bych toto drama velmi rád shlédnul v živé inscenaci. Bavilo mě.
