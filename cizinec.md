# Cizinec

Albert Camus

Garamond, 2015

## O autorovi

Albert Camus byl francouzský spisovatel, dramatik a filozof, nositel Nobelovy ceny za literaturu. Narodil se v rodině zemědělského dělníka ve francouzském Alžírsku. Zde vystudoval filozofii. Prošel různými povoláními, mj. založil divadelní skupinu, věnoval se literatuře a publistice. Byl levicového smýšlení, zastával se práv Arabů, kritizoval francouzský kolonialismus. Po přesídlení do Paříže pracoval Albert Camus v deníku Paris Soir. Během 2. světové války se účastnil hnutí odporu, publikoval v ilegálním deníku Combat. Roku 1957 získal Nobelovu cenu za literaturu.

Albert Camus zemřel tragicky při autohavárii.

Literární tvorba Alberta Camuse je žánrově bohatá. Vedle tvorby publicistické a esejistické, napsal úspěšné romány a povídky, věnoval se i dramatické tvorbě. Spolu s Jean - Paulem Sartrem se stali uměleckými interprety existenciální filozofie.

### Dílo Alberta Camuse

#### Próza:

- **Cizinec** - 1942, román, kterým autor zahájil svou úspěšnou literární dráhu. Uplatnil v něm svou filozofii absurdity lidské existence. Hrdina Meursault při rekapitulaci svého života před popravou dochází k závěru, že je cizincem v lidském kolektivu i ve svém vlastním životě.

- **Mor** - 1947, román, v němž Camus využívá své zkušenosti z odboje. Zvýraznil princip lidské solidarity a aktivní boj k projevům zla.

#### Filozoficky laděny:

- **Pád** - 1956, román

- **Šťastná smrt** - 1971, román

- **Exil a království** - 1957, sbírka povídek

- **Mýtus o Sisyfovi** - 1942, filozofický esej založený na teorii absurdity

- **Člověk revoltující** - 1951, eseje zabývajíci se různými projevy lidské vzpoury

#### Dramatická tvorba:

- **Caligula** - 1944, představuje římského císaře jako vražedného tyrana

- **Nedorozumění** - 1944, v tomto dramatu chladnokrevně vraždí matka s dcerou. Jednou zavraždí omylem syna ( bratra ), protože ho při svém hrůzném činu nepoznaly. Po zjištění skutečnosti, kterou však berou jako nedorozumění, spáchají sebevraždu.

- **Stav obležení** - 1948

- **Spravedliví** - 1949

Vedle další tvorby překládal a adaptoval divadelní hry cizích autorů (Dostojevskij, Lope de Vega, Calderón).

*(převzato z webu spisovatele.cz)*

## Obsah díla

|||
|-------------------|------|
|Literární druh|epika|
|Literární žánr|novela|
|Čas a místo děje|Alžír pod francouzskou správou (počátek 20. století), první část se odehrává v řádu několika dní, druhá v řádu měsíců|

## Postavy

• **Meursault** – hlavní postava, z jeho pohledu je vyprávěn děj, lhostejný k okolí, ničeho nelituje, neprojevuje své city a vše okolo něj plyne

• **Marie** – jeho milenka, která ho miluje i přes jeho odlišnost a vyhledává u něj jakékoliv náznaky citu k ní

• **Raymond** – jeho soused, pasák s pochybným charakterem, obdivuje Meursaulta a vyhledává u něj rady

## Hlavní téma a motivy

Hlavním tématem díla je neschopnost společnosti přijmout odlišného jedince a absurdita počínání společnosti při vyrovnání se s takovým člověkem. Celý proces je absurdní především kvůli tomu, že se v něm většinou projednává Meursaultův život a nikoliv okolnosti samotné vraždy. Sám Meursault se při něm skoro vůbec nedostane ke slovu, a ani o to sám nejeví zájem.

## Kompozice a jazykové prostředky

Děj je vyprávěn z pohledu Meursaulta prostřednictvím ich-formy. Autor nepoužívá nijak složitá souvětí, sloh je velmi jednoduchý a je použita spisovná čeština. Dílo je členěno na dvě části, první vypráví krátký úsek Meursaultova života před jeho zatčením a druhá část pak popisuje samotný proces, jeho pobyt v cele a setkání s různými lidmi, kteří mohou ovlivnit výsledný rozsudek. Zejména v této části se pak objevují se pak projevují Meursaultovy úvahy o smrti.

## Děj

Na začátku knihy zjišťujeme, že hlavní postavě zemřela matka. Odjíždí tedy na pohřeb do ústavu, kam ji nechal dát v době, kdy ji neměl jak finančně zaopatřit. Pak ji také příliš nenavštěvoval v domnění, že si s ní nemají moc co říct a že v ústavu stejně má přátele v jejím věku, kteří jí budou dělat lepší společnost.

V ústavu se setká s ředitelem, správcem a některými přáteli jeho matky. Celou dobu však z její smrti není nijak zvlášť smutný a tudíž ani nedává smutek najevo.

V knize se pak objeví Marie, se kterou Meursault naváže v průbehu knihy vztah až do té míry, že se ho Marie zeptá, jestli si ji nechce vzít. Meursaultovi je to celkem jedno, a přestože to Marii trochu zarazí, nakonec se na sňatku oba domluví.

Důležitou postavou, se kterou se Meursault seznámí, je Raymond, člověk, o kterém je známo, že se živí jako pasák, i když sám tvrdí něco jiného. I přes Meursaultův nepříliš zaujatý postoj k němu se oba spřátelí. Raymond se s ním radí ohledně své bývalé milenky, kterou by chtěl nějakým způsobem potrestat, a později mu Meursault dokonce pomůže u policie křivou výpovědí, když Raymond dívku zbije. Jednou Raymond pozve Meursaulta společně s Marií k moři na chatu jeho známého Massona.

Několikrát předtím se zmiňuje o Arabech, kteří se v čele s bratrem jeho bývalé milenky chtějí Raymondovi pomstít za to, co jí udělal.

Cestou k moři je potkají, ale nedojde k žádnému konfliktu. Poté, když dorazí na chatu, si Meursault spolu s oběma dalšími muži vyjde na procházku po pláži. Bohužel narazí na Araby, dojde k rvačce a Raymond je pořezán nožem. Odchází tedy na chatu, kde je Raymond obvázán a následně Araby potkají ještě jednou. Tentokrát chce Raymond použít pistoli, Meursault ho ale dokáže uklidnit a následně mu je i pistole odevzdána.

Když dorazí na chatu, Meursault je poměrně malátný z horka a i přesto zůstává venku. Prochází se po pláži, narazí na bratra Raymondovy milenky a nešťastnou náhodou ho zastřelí.

V následném procesu zpočátku vypadá, že Meursault dostane mírný trest a situace není tak hrozná, většina lidí (advokát, soudce, kaplan) k němu má zpočátku vlídný postoj a vypadá to, že se mu i snaží pomoct. Ale kvůli jeho lhostejnosti k většině dění okolo něj a neprojevování takřka žádných emocí ho všichni začínají vidět ve špatném světle, což nakonec ovlivní i samotný rozsudek a Meursault je odsouzen k smrti.

## Ohodnocení

Cizinec je kniha, která pro mě patří k tomu nejlepšímu v povinné četbě a jsem rád, že jsem na ni narazil, byť to bylo vlastně náhodou. Je čtivá, jednoduchá a přesto nepostrádá myšlenku.
