# Višňový sad

Anton Pavlovič Čechov (přeložil Leoš Suchařípa)

Artur 2011

## O autorovi

Ruský spisovatel Anton Pavlovič Čechov se narodil v roce 1860 v Taganrogu, jako syn obchodníka se smíšeném zbožím, který brzy zkrachoval. Čechov studoval medicínu v Moskvě a na živobytí si vydělával psaním humoristických příběhů. Pomohl tím živit svou matku i sourozence. Na svá díla se podepisoval pseudonymem. Živil se také jako reportér ze soudní síně a psal rovněž komické texty pro divadlo.

V druhé polovině osmdesátých let měla Čechovova tvorba vážnější formu. Rozvíjel svůj talent, snažil se psát prostě a stručně, ale vystihnou při tom pravdu života. Čechov si celý život přál napsat velký román a dramatické dílo, ve kterém by popsal nelehký život své generace. Jeho dramatická tvorba se však dostala mezi lid teprve po jeho smrti a získala si obdiv klasiků moderního divadla.

V roce 1888 přešel Čechov na žánr psychologické povídky. Soustředil se na psychodiagnostiku postav a společenské atmosféry. V jeho dílech se i nadále uplatňoval jeho smysl pro humor. V posledních letech svého života Čechov tvořil pro divadlo. Jeho divadelní tvorba měla velký úspěch, odehrává se především v prostředí ruské provinční inteligence.

Anton Pavlovič Čechov byl vynikajícím povídkářem a tvůrcem lyrických komedií. Zemřel vroce 1904.

### Dílo Antona Pavloviče Čechova

- Úředníkova smrt, Chameleón, Ivanov, Step, Nudná hystorie, Pavilon č. 6, Dáma s psíčkem, Černý mnich, Sachalin

- dramata Racek, Strýček Váňa, Tři sestry, Višňový sad

*(Převzato z www.spisovatele.cz)*

## Obsah díla
|||
|-------------------|------|
|Literární druh|epika|
|Literární žánr|drama|
|Čas a místo děje|ruské šlechtické sídlo v období průmyslové revoluce|

### Postavy

- **Raněvská** - majitelka panství, přehlíží dluhy, představitelka nižší šlechty a starých pořádků, po smrti svého dítěte odjela do Paříže, kde ji opustil její druhý manžel

- **Gajev** - bratr Raněvské, milovník kulečníku, komická postava

- **Aňa** - dcera Raněvské, naivní, zamilována do Trofimova

- **Varja** - nevlastní dcera Raněvské, stará se o panství, zodpovědná a jediná v rodině, která se dluhy nepřehlíží, ráda by se provdala za Lopachina

- **Lopachin** - podnikatel, představitel buržoazie, necitlivý, pragmatický, jeho otec sloužil na panství, chce višnový sad v panství nechat vykácet a rozparcelovat chatařům

- **Trofimov** - věčný student, levicový idealista, učil utonolého syna Raněvské

- **Simeonov-Piščik** - statkář

- **Duňaša** - služebná, zamilovaná do Jašy

- **Jepichodov** - účetní, nešika, zamilovaný do Duňašy

- **Firs** - starý komorník

- **Jaša** - mladý sluha, chová se povýšeně

### Hlavní téma a motivy

Hlavním tématem Višňového sadu je střet buržoazie se starým světem šlechty, dále je zde vidět kontrast mezi sentimentalitou Raněvské a idealistickou Aňou a Trofimovem.

### Kompozice a jazykové prostředky

Drama je členěno do čtyř dějství, nesplňuje Aristotelovu jednotu místa a času a děj má chronologickou kompozici. Je zde použita spisovná čeština, místy se vyskytují hovorové výrazy. U postav se hojně vyskytují dílčí monology přerušující vedený dialog.

### Děj

#### I. dějství

V prvním dějství přijíždí Raněvská se svojí dcerou Aňou z Paříže na svůj statek, kde ji očekává Varja se služebnictvem.

#### II. dějství

Odehrává se ve višňovém sadu. Dozvídáme se zde podrobnosti o minulosti panství a Raněvské, postavy zde vzpomínají na to, jaké to bylo předtím, než Raněvská odjela do Paříže. Lopachin Raněvské navrhuje, aby višnový sad nechala vykácet a rozparcelovat chatařům, díky čemuž budou mít peníze na pokrytí dluhů, ta to ale kvůli kráse sadu nedovolí.

#### III. dějství

Třetí dějství se odehrává v salónu u tanečního sálu. Raněvská se i přes finanční problémy rozhodla uspořádat taneční večer a všichni očekávají příchod Gajeva s Lopachinem z dražby. Poslední, v co doufají, je, že se Gajevovi podaří vykoupit panství za peníze půjčené od jejich babičky, ale všichni přitom ví, že je to málo. Po jejich příchodu se dozvídáme, že panství odkoupil právě Lopachin, což je pro rodinu velká rána.

#### IV. dějství

Rodina i ostatní odjíždějí z panství, Lopachin se s nimi loučí. Raněvská se ho ještě před odjezdem pokusí přesvědčit, aby požádal Varju o ruku, ten to Raněvské slíbí, ale nakonec tak stejně neučiní. Aňa se ptá Jaši, jestli byl Firs odvezen do nemocnice a je ujištěna, že ano, přesto je ale nakonec na panství po jeho zamčení zapomenut a za zvuku kácení stromů v sadu umírá.

## Ohodnocení

Višňový sad mi přišel celkem čtivý, přesto mě ale nezaujal tématem, které není aktuální a tím pádem pro mě nezajímavé. To ale celkem zdařile suplovaly dobře vykreslené charaktery postav a vztahy mezi nimi.
