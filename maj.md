# Máj

Karel Hynek Mácha

Nibiru, 2009

## O autorovi

Karel Hynek Mácha byl romantický básník a prozaik. Narodil se v Praze na Újezdě na Malé Straně. Otec byl mlynářský pomocník, matka pocházela z muzikantské rodiny. Syn po ní zdědil hudební vnímavost.

Karel Hynek Mácha navštěvoval svatopetrskou farní školu, poté novoměstské gymnázium. V roce 1832 pak ukončil Karel Hynek Mácha filozofii a pod Jungmannovým vlivem začal psát české verše, které uveřejňoval v časopisech. V té době, jako většina studentů, neskrýval Mácha své sympatie k povstání Poláků proti ruskému carskému útisku i k ostatním revolučním hnutím v Evropě.

Karel Hynek Mácha se účastnil českého společenského života, hrál v ochotnických divadelních představeních ve Stavovském a Kajetánském divadle. Patřil do skupiny spolupracovníků Josefa Kajetána Tyla.

Mimořádné nadání umožňovalo Máchovi syntetizovat poznatky získané studiem filozofie a rozsáhlou četbou cizích spisovatelů, zejména Byrona, a začleňovat je do vlastních myšlenkových a uměleckých postojů.

Vedle studia, četby a lásky bylo zdrojem Máchových zážitků cestování. Podnikal dlouhé pěší túry, lákala ho zejména místa, kde jeho fantazie mohla dokreslovat zbytky dávné minulosti. V roce 1834 podnikl Karel Hynek Mácha svou nejdelší cestu - přes Rakousko a Alpy se vydal do Itálie. O této cestě napsal svůj Deník na cestě do Itálie.

V roce 1836 byl vydán autorovým nákladem Máj. Mácha dokončoval v té době právnická studia a myslel na uspořádání svého vztahu k Lori. Získal místo advokátního praktikanta v kanceláři justiciára Durase v Litoměřicích.

<chci to vedle zobrazit normalne>8. 11. 1836 si měl brát Eleonorou Šomkovou, ale dva dny předtím v Litoměřicích neočekávaně zemřel a v plánovaný den svatby se proto konal jeho pohřeb.

### Dílo Karla Hynka Máchy

#### Próza:

- **Cikáni** - 1835, próza, v utrpení mladého cikána se soustřeďuje tragika všech ostatních postav. Objevuji se zde také zážitky z cest po vlasti a z italské cesty.

- **Pouť krkonošská** - 1834

- **Večer na Bezdězu** - 1834

- **Márinka** - 1834

- **Křivoklát** - 1834, historická próza, jediná dokončená a časově nejpozdější část zamýšlené tetralogie Kat z doby Václava IV.

#### Zlomky dramat s historickými náměty:

- **Bratři** - 1832

- **Král Fridrich** - 1832-33

- **Boleslav** - 1831-33

- **Bratrovrah** - asi 1833

*(převzato z webu spisovatele.cz)*

## Obsah díla
|||
|-------------------|------|
|Literární druh|lyricko-epický|
|Literární žánr|básnická povídka|
|Čas a místo děje|První tři zpěvy se odehrají v rozmezí dvou dnů, poslední se odehrává v poslední den v roce o sedm let později a také na první máj v roce následujícím. Celý děj se odehrává v okolí jezera se skálou, nedalekou věží a popravčím pahorkem|

### Postavy

- **Vilém** – vůdce loupežníků, přemýšlivý, litující se člověk, pomstychtivý

- **Jarmila** – Vilémova milá, smutná a hluboce zamilovaná

### Hlavní téma a motivy
Hlavním tématem Máje je provinění jednotlivých postav vystupujích v díle, především Viléma a Jarmily, ale také Vilémova otce. Vilém se provinil vraždou vlastního otce, kterému se chtěl pomstít
za svedení jeho milé. Jarmila ho podvedla a Vilémův otec kromě toho, že svedl Jarmilu, také vyhnal svého syna z domova.

### Kompozice a jazykové prostředky
Báseň je psána jambem, který ale není vždy dodržen. Je členěna na čtyři zpěvy a dvě intermezza, jednotlivé zpěvy se navíc významně liší svou délkou, dílo má tedy nesouměrnou kompozici narozdíl od děl z období klasicismu. Všechny zpěvy začínají popisem přírody, který je často v kontrastu s dějem, který v nich dále následuje. Báseň je psána spisovnou češtinou a je v ní využito mnoho archaismů, historismů a knižních výrazů, mimoto také jeden neologismus (truchlorouška).

### Děj

#### I. zpěv

Na začátku je navozena atmosféra romantické jarní přírody. Jarmila čeká v noci na skále u jezera na Viléma, svého milého, místo něj však na místo přichází plavec. Ten jí oznamuje, že Vilém ze msty zabil svého otce, který svedl Jarmilu, a nyní čeká ve věži u jezera na zítřejší popravu. Jakmile odpouvá,
Jarmila skočí do vody a utopí se.

#### II. zpěv

Vilém je v cele, čeká na smrt a vzpomíná na svůj život. Dozvídáme se, že ho jeho otec kdysi vyhnal, poté vyrůstal u loupežníků a později se stal jejich vůdcem. Vilém se také zamýšlí nad tím, co následuje po smrti a na kom leží skutečná vina za jeho činy. Také vyjeví svůj příběh strážci, který s ním soucítí.

#### I. intermezzo

Schází se sbor duchů, s ním i celá a příroda a společně se připravují na pohřeb a přijmutí Viléma mezi sebe.

#### III. zpěv

Začíná probouzením májové přírody do časného rána, které je následně přerušeno hlučícím davem scházejícím se na popravu. Vilém se na pahorku rozhlíží po okolní krajině a loučí se s ní. Poté je mu sťata hlava a jeho tělo je vlámáno do kola.

#### II. intermezzo

Loupežníci se v noci scházejí u kola a oplakávají Vilémovu smrt.

#### IV. zpěv

Lyrický subjekt přijíždí do kraje poslední den v roce o sedm let později, hostinský mu poví Vilémův příběh. Vrací se opět následující rok na první máj a usedá pod kolem, ve kterém vězí Vilémova kostra. Lituje jeho osudu a sám vzpomíná své mládí a nemožnost se do něj vrátit.

## Ohodnocení

Celý Máj se mi velmi líbil, snad kromě posledního zpěvu, u kterého si nejsem zcela jist, zda jsem ho pochopil. Nejvíce mě zaujaly Vilémovy pasáže o otázce toho, co má přijít po smrti.
